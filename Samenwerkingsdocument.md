# Samenwerkingscontract SSI

### HBO-ICT SE Jaar 4 Groep 5

## Rollen

| Naam             | Rol               |
| ---------------- | ----------------- |
| Wouter de Boer   | projectlid        |
| Daniel Hofman    | projectlid        |
| Hylbren Rijnders | projectlid        |
| Mees van Dijk    | projectlid        |
| Jacob de Boer    | projectbegeleider |
| Reimer Wartena   | opdrachtgever     |

## Contact

We houden contact op de volgende manieren:

- De whatsappgroep waar we allemaal in zitten.
- De discordgroep waar we allemaal in zitten.

Tussen 11:00 en 22:00 verwachten we van elkaar dat er actief aandacht aan de
verstuurde berichten wordt gegeven.

## Ziekte

Bij ziekte of ander verzuim geeft een projectlid dat z.s.m. aan. Bij voorkeur
ook met een einddatum van het verzuim.  
Als er taken zijn die van het projectlid moeten worden overgenomen worden die
verdeeld door de andere projectleden, zo mogelijk met ondersteuning van het
verzuimde projectlid.

## Aanwezigheid

Bij gemaakte afspraken wordt vewacht dat alle projectleden op tijd aanwezig
zijn. Als een projectlid weet dat hij te laat komt laat hij dit duidelijk en op
tijd weten aan de rest van zijn groep.

## Uitval

In het geval dat er een projectlid uitvalt gaan alle projectleden, inclusief
degene die uitvalt (indien mogelijk), in overleg met de projectbegeleider en
opdrachtgever om tot een nieuwe oplossing met passend project te komen.

## Besluitvorming

Als er geen unaniem besluit uit een discussie kan komen, dan wordt er gestemt op
een set opties. Bij gelijke uitkomst wordt de uitkomst bepaald door kans.

## Samenkomsten

Elke week komen projectgenoten bijeen om te overleggen over de voortgang van het
project. Vanwege wisselende agenda's wordt per week een week vooruit gepland.  
Elk projectlid is aanwezig bij deze bijeenkomst, tenzij van tevoren anders
overeengekomen. De bijeenkomst heeft geen vaste duur, maar indien een
projectgenoot minder dan twee uur de tijd heeft, geeft hij dat wel van tevoren
aan.

### Taken

Taken worden bedacht en verdeeld door de hele groep tijdens de wekelijkse
bijeenkomst. Ook wordt op dit moment een deadline voor de taak bedacht. Alle
projectgenoten worden het eens over deze verdeling en deadlines.  
Als een projectgenoot gedurende het uitvoeren van de taak het gevoel krijgt de
deadline niet te halen wordt dit z.s.m. besproken met de projectgroep. Deze
overlegt dan over een evenetuele nieuwe deadline of andere oplossing.  
Als een deadline niet gehaald blijkt te zijn zonder communicatie beschouwen we
dit als conflict en wordt het behandeld op de beschreven wijze. Een mogelijke
consequentie van herhaald deadlines missen kan zijn ontzetting van de
projectgroep.

## Conflict

In geval van een conflict wordt er een speciale bijeenkomst gepland om het
conflict uit te praten. Hierbij zijn alle projectgenoten aanwezig. Als na afloop
van deze bijeenkomst het conflict nog niet is opgelost, wordt het besproken met
de projectbegeleider.
